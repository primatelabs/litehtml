<!doctype html>
<html lang="fa">
    <head>
        <meta charset="utf-8">
        <style>
            body {
                font-family: Vazirmatn;
                font-size: 24px;
            }
            h1 {
                font-weight: normal;
            }
            p {
            }
        </style>
        <title>
            گیک بنچ ۶
        </title>
    </head>
    <body dir="rtl">
        <h1>
            گیک بنچ ۶
        </h1>
	    <p>
«گیک بنچ» یک معیار سنجش چند سکویی است که کارایی سیستم شما را با فشردن یک دکمه اندازه گیری می کند. دستگاه تلفن همراه یا رایانه رومیزی شما تحت فشار زیاد چطور عمل می کند؟ چگونه با جدیدترین دستگاه های موجود در بازار مقایسه خواهد شد؟ امروز، ‍‍پاسخ را با «گیک بنچ ۶» پیدا کنید.
	    </p>
        <p>
            «گیک بنچ ۶» قدرت تک هسته ای و چند هسته ای پردازنده شما را برای همه چیز از چک کردن ایمیل گرفته تا عکس گرفتن و ‍‍پخش موسیقی یا همه آن ها به طور همزمان اندازه گیری می کند؛ معیار CPU «گیک بنچ ۶» عملکرد را در حوزه‌های کاربردی جدید از جمله واقعیت افزوده و یادگیری ماشین اندازه گیری می کند؛ بنابراین متوجه می شوید که سیستم شما تا چه حد به پیشرفته ترین فناوری ها نزدیک است.
        </p>
        <p>
            پتانسیل سیستم خود را برای بازی، پردازش تصویر یا ویرایش فیلم با معیار GPU آزمایش کنید. قدرت GPU خود را با پشتیبانی از APIهای OpenCL،Metal و Vulkan بسنجید. یک لایه انتزاعی برای GPU APIها و آزمون های جدید یادگیری ماشین، ویژگی های جدید «گیک بنچ ۶» هستند.
        </p>
        <p>
            «گیک بنچ» از سناریوها و مجموعه داده های کاربردی و روزمره برای اندازه گیری عملکرد استفاده می کند. هر آزمون بر اساس وظایفی است که در برنامه های محبوب واقعی یافت می‌ شود و از مجموعه داده‌ های واقعی استفاده می‌کند تا اطمینان حاصل کند که نتایج شما مرتبط و درست هستند.
        </p>
        <p>
            اپل و سامسونگ را با هم مقایسه کنید. «گیک بنچ ۶» که از ابتدا برای مقایسه های بین سکویی طراحی شده است، به شما امکان می دهد عملکرد سیستم را بین دستگاه ها، سیستم عامل ها و معماری های پردازنده مختلف مقایسه کنید. «گیک بنچ ۶» از اندروید، iOS، macOS، ویندوز و لینوکس پشتیبانی می کند.
        </p>
        <p>
            نتایج خود را در مرورگر «گیک بنچ» بارگذاری کنید تا آن ها را با دیگران به اشتراک بگذارید، یا به دنیا اطلاع دهید که دستگاه های شما چه قدر سریع (یا کند) می توانند کار کنند! شما می توانید با ایجاد یک حساب کاربری، تمام نتایج خود را یک جا ردیابی کنید و آن ها را به راحتی از هر کدام از دستگاه های خود پیدا کنید.
        </p>
    </body>
</html>
